---
title: "Keitä olemme"
date: 2021-01-26T20:13:52+02:00
draft: false
type: "content-page-with-nice-header"
---



## Yhdistys:

* Yleiskoordinaattori: Karla Still
* Rahastonhoitaja: Silva Pelander
* Sihteeri: Tapio Lahtiharju
* Mediayhteydenotot, markkinointi: Santeri Tani
* Nettisivut: Olli Harjola
* Sisällöntuotto: Ada-Maaria Hyvärinen
* Kansainvälinen yhteistyö: Aleksi Maunu

Yleiskoordinaattorin vastuulla on EAHY:n toiminnan pyörittäminen ja yleiskuvan ylläpitäminen kaikesta yhdistyksen toiminnasta. Hänen tukenaan yhdistysasioissa toimivat rahastonhoitaja ja sihteeri. Vastaamme myös median yhteydenottoihin, lisäämme tietoisuutta efektiivisestä altruismista ja teemme yhteistyötä muiden maiden efektiivisen altruismin yhdistysten kanssa. 


## Toiminta:

* Jäsen- ja aktiiviyhteyshenkilö: Aleksi Maunu
* Yhteisönrakennusvastaava: Sofia ?
* Fellowshipit: Santeri Koivula
* Monthly meetupit: Veikka Karvonen

EAHY järjestää monenlaista toimintaa keskusteluilloista koulutuksiin. Tällä hetkellä kaikki toimintamme järjestetään etänä Discord-palvelimellamme. Myös Telegram-ryhmässämme käydään aktiivista keskustelua. Olet tervetullut liittymään kumpaankin!

Jännittääkö osallistua tapahtumiin ensimmäistä kertaa? Haluaisitko siirtyä osallistujasta vastuullisempaan rooliin yhdistysaktiiviksi? Ota rohkeasti yhteyttä jäsen- ja aktiiviyhteyshenkilöön.

Järjestämme kuukausittain keskusteluiltoja (monthly meetups). Joka keskusteluillalla on oma efektiiviseen altruismiin liittyvä teemansa: aiemmin olemme puhuneet esimerkiksi henkilökohtaisista arvoista, tehokkaista ilmastohankkeista, tavoitteiden asettamisesta, eläinten oikeuksista ja longtermismistä. Jos haluat ehdottaa aihetta tai järjestää meetupin, ole yhteydessä meetup-vastaavaan.

EAHY järjestää säännöllisin väliajoin myös 8-viikkoisen efektiivisen altruismin perusteita käsittelevän fellowshipin. Se on yhdistelmä lukupiiriä ja kurssia, jonka tarkoituksena on tarjota osallistujille mahdollisuus tutustua efektiivisen altruismin keskeisiin teemoihin, keskustella viikottaisista aiheista toisten kiinnostuneiden kanssa ja oppia sitä kautta uusia keinoja tehdä hyvää paremmin. Fellowship-kysymyksissä käänny fellowship-vastaavan puoleen.



## Uraohjaus:

* Uraohjausvastaava: Onni Aarne
* Uraklubivastaava: Kerkko Pelttari

EAHY järjestää uraohjausta, jonka tarkoituksena on auttaa opiskelijoita ja työuran alkuvaiheessa olevia löytämään keinoja vaikuttaa maailmaan oman työnsä kautta. Uraohjaukseen osallistuminen ei vaadi valmista urasuunnitelmaa – päinvastoin ohjauksesta hyötyvät eniten ne, joilla omaan uraan liittyy vielä paljon epävarmuutta. Uraohjausvastaavaan voit olla yhteydessä, jos olet kiinnostunut kahdenkeskisestä keskustelusta ura-asioihin liittyen. 

EAHY:n piirissä toimii myös kahden viikon välein kokoontuva uraklubi, joka tarjoaa säännöllistä vertaistukea urakehitykseen ja henkilökohtaiseen kasvuun liittyen. Osa toimintaan osallistujista on opiskelijoita ja osa jo työelämässä. Jos haluat mukaan uraklubin toimintaan, voit olla yhteydessä uraklubivastaavaan. 


## Muuta kysyttävää?

* Tukihenkilöt: Ada-Maaria Hyvärinen, Veikka Karvonen
* EA-tietopankki: Onni Aarne

Onko jokin toiminnassamme tapahtunut asia tai keskustelujen herättämä ajatus jäänyt vaivaamaan? Oletko kohdannut häirintää tai epäasiallista käytöstä toimintaamme osallistuessasi? Tukihenkilöt ovat sinua varten. Tarjoamme ymmärtäväistä keskusteluseuraa ja tarpeen mukaan puutumme häiritsevään käytökseen puolestasi. Yhteydenotot tukihenkilöihin ovat luottamuksellisia ja voit ottaa meihin yhteyttä myös anonyymisti.

Kaipaatko jotakin tiettyä lisätietoa efektiivisestä altruismista, mutta et tiedä, mistä etsiä sitä? Hämmentääkö jokin käsite tai konsepti? Selityksiä ja vinkkejä lisälukemiseen voit kysyä EA-tietopankiltamme.



